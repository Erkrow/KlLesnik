<html lang="pl">
  <head>
    <meta charset="utf-8">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <link rel="stylesheet" href="sidenav.css">
  </head>
  <title>Strona Główna Koło Łowieckie nr 14 Leśnik w Poznaniu</title>
  <body>
    <div class="sidenav" >
      <img src="images/Logo1.png" class="logoside">
      <a href="index.html">Strona Główna</a>
      <a href="aktualnosci.html">Aktualności</a>
      <div class="drzewko">
        <a>Uchwały i zarządzenia</a>
        <div class="dropdown">
          <a href="walne_zgromadzenie.html">Walnego Zgromadzenia</a>
          <a href="zarzadu.html">Zarządu</a>
        </div>
      </div>
      <a href="historia_kola.html">Historia koła</a>
      <a href="wladze_kola.html">Władze koła</a>
      <div class="drzewko">
        <a href="#">Członkowie koła</a>
        <div class="dropdown">
          <a href="czlonkowie.html">Lista członków</a>
          <a href="grupy.html">Podział na grupy myśliwskie</a>            
          <a href="odznaczenia.html">Odznaczenia</a>
        </div>
      </div>
      <div class="drzewko">
        <a href="#">Polowania</a>
        <div class="dropdown">
          <a href="okres_polowan.html">Okres polowań</a>            
          <a href="plan_polowan.html">Plan polowań zbiorowych</a>
          <a href="kryteria_odstrzalu.html">Kryteria oceny prawidłowości odstrzału</a>
        </div>
      </div>
      <a href="Obwody_łowieckie.html">Obwody Łowieckie</a>
      <a href="#">Kwatery myśliwskie</a>
      <a href="#">Przepisy prawne</a>
      <a href="https://systemkl.pzlow.pl/palio/html.run?_Instance=kl.pzlow.pl">Logowanie do Ekep</a>
      <a href="#">Przydatne linki</a>
      <a href="#">Paśnik on-line</a>
      <a href="#">Pliki do pobrania </a>
      <a href="kontakt.html">Kontakt</a>
    </div>
    <div class="main">
      <h1>Historia Koła</h1>
      <h3>Powstanie Koła</h3>
      <p>18 grudnia 1951 r. w Okręgowym Zarządzie Lasów Państwowych w Poznaniu przy ul. Gajowej 10
        zebrała się grupa 15-tu myśliwych z postanowieniem utworzenia Koła Łowieckiego. Głównym i
        bezpośrednim powodem tego postanowienia była chęć umożliwienia myśliwym (przeważnie
        pracownikom OZLP) wykonywania polowania i prowadzenia gospodarki łowieckiej na własnych,
        dzierżawionych terenach.</br>
      </br>
        Do tego czasu (w latach 40-tych) polowano na zasadach obowiązujących przed II Wojną Światową.
        Tak więc poszczególni myśliwi prywatnie dzierżawili niewielkie powierzchniowo łowiska (leśnictwa lub
        tereny jednej wsi) na których polowali, prowadzili gospodarkę łowiecką i płacili odszkodowania
        łowieckie. Oprócz tego w lasach państwowych były też tereny administrowane przez ALP (łowiska), na
        których polowano na zasadzie uzyskanego odpłatnie odstrzału na zwierzynę grubą, lub uczestnicząc
        w zbiorowych polowaniach urządzanych przez administrację leśną.</br>
      </br>
        Na przełomie lat 40-tych i 50-tych ubiegłego wieku, w ramach socjalizacji gospodarki w Polsce
        zlikwidowano prywatne łowiska, dopuszczając ich dzierżawienie jedynie kołom łowieckim.
        Ojcami – założycielami naszego Koła byli koledzy Cholewa Gustaw, Górski Zygmunt, Motylewski
        Jerzy, Simon Józef, Cysewski Alojzy, Grejtowicz Jan, Ostrowski Henryk, Wasiliew Mikołaj,
        Gąsiorowski Jan, Komosiński Henryk, Piasek Franciszek, Witowski Janusz, Gorecki Mieczysław,
        Kosiński Edmund, Pietrucha Feliks. Na prezesa wybrano Zygmunta Górskiego, wiceprezesa – Jana
        Gąsiorowskiego, sekretarza – Henryka Ostrowskiego, skarbnika – Gustawa Cholewę, łowczego –
        Mieczysława Goreckiego, a na gospodarza – Janusza Witowskiego.</br>
      </br>
        W dniu 20 stycznia 1952 r. wystąpiono z pismem do Wojewódzkiej Rady Narodowej w Poznaniu,
        Wydziału Społeczno – Politycznego, Referatu Stowarzyszeń, o zarejestrowanie Koła Łowieckiego
        „LEŚNIK” z siedzibą w Poznaniu przy ul. Gajowej 10.</br>
      </br>
        W dniu 18 sierpnia 1952 r. na mocy decyzji WRN w Poznaniu wpisano Koło Łowieckie „LEŚNIK” do
        rejestru stowarzyszeń i związków pod nr 655. Tak więc w sensie prawnym i formalnym za datę
        powstania Koła należy przyjąć dzień 18.07.1953 r.</br>
      </br>
        Koło liczyło wówczas już 22 członków, gdyż wiosną 1952 r. do Koła wstąpili: Jan Błaszczak, Maciej
        Borczyński, Zygmunt Burszta, Stanisław Dzięgielewski, Józef Michniewicz, Antoni Nowak i Tadeusz
        Pawłowski.</br>
      </br>
        Pismem z dnia 6.07.1953 r. Tymczasowa Poznańska Wojewódzka Rada Łowiecka (mieszcząca się
        przy ul. Lampego 23 – obecnie ul. Gwarna) powiadomiła, że w dniu 11.06 1953 r. Koło zostało
        zarejestrowane we władzach PZŁ jako „Koło Łowieckie nr 106 w Poznaniu”, pozostawiono także
        nazwę „LEŚNIK”. Tak więc proces organizacyjny i legislacyjny trwał ponad półtora roku.</p>
      <h3>Dzieje Koła</h3>
      <p>W sezonie zimowym 1952/53 członkowie Koła polowali na 2 wydzierżawionych łowiskach: Leśnictwo
        Spławik (Nadleśnictwo Czeszewo) i Leśnictwo Rakoniewice (Nadleśnictwo Wolsztyn). W końcu 1952
        r. ukazał się dekret o prawie łowieckim według którego teren kraju podzielono na obwody łowieckie,
        których powierzchnia nie mogła być mniejsza niż 3000 ha. Koło wystąpiło o wydzierżawienie 3 nowo
        powstałych obwodów:</br>
        nr 92 w Nadleśnictwie Sieraków i Międzychód o pow. 17 960 ha</br>
        nr 68 w Nadleśnictwie Kąty o pow. 7 680 ha</br>
        nr 209 w Nadleśnictwie Nekla i Czerniejewo.</br>
        Tak więc od połowy 1953 r. polowano już na własnych terenach łowieckich. Poza tym myśliwi Koła
        polowali często na polowaniach indywidualnych i zbiorowych na terenach nie wydzierżawionych,
        będących w gestii administracji lasów państwowych.</br>
      </br>
        W ówczesnych latach myśliwi nie byli jeszcze zmotoryzowani, na polowania indywidualne wyjeżdżało
        się zwykle pociągiem, zabierając ze sobą rower, o ile łowisko było oddalone od stacji kolejowej. Na
        zimowe polowania zbiorowe jeżdżono samochodem ciężarowym, krytym zwykle dziurawą plandeką.
        Wyjazd następował zawsze z ul. Gajowej sprzed gmachu OZLP.</br></br>
        Przy dużym mrozie i większej odległości myśliwi marzli nieraz dotkliwie i aby skrócić czas podróży
        kwitło „kartograjstwo” przy świetle wiszącej żarówki, a niekiedy umilano sobie podróż chóralnym
        śpiewem.</br></br>
        Olbrzymia większość myśliwych polowała jedynie z bronią śrutową, a do zwierzyny grubej strzelano
        brenekami. Po 1956 r. nastąpiło gwałtowne uzbrojenie się myśliwych w broń kulową lub kombinowaną.
        Od samego początku istnienia Koła jego członkowie uczestniczyli w większości strzeleckich zawodów
        regionalnych i krajowych. Największe osiągnięcia zanotował Maciej Borczyński, który w zawodach
        urządzanych co roku przez resort leśnictwa otrzymał na własność puchar przechodni zdobywając w
        latach 1958, 1959 i 1960 pierwsze miejsce w strzelaniu do rzutków dla woj. poznańskiego. W roku
        1961 ten sam zawodnik zdobył pierwsze miejsce w strzelaniu do rzutków w Zielonej Górze z okazji
        uroczystości winobrania.</br></br>
        Członkowie Koła Łowieckiego aktywnie uczestniczyli w budowie strzelnicy PZŁ w Antoninku. W
        okresie karnawału Koło urządzało zabawy taneczne i wieczorki towarzyskie z wyświetlaniem filmów o
        tematyce łowieckiej.</br></br>
        Celem uatrakcyjnienia polowań na drobną zwierzynę w 1958 r. dokonano podziału obwodu nr 92 na 2
        części, z których część zachodnią o pow. 8 010 ha (część Nadleśnictwa Międzychód) oddano
        wojskowemu kołu łowieckiemu, w zamian za polny obwód nr 208 koło Wrześni o pow. 3 140 ha. Dzięki
        temu uzyskano bardzo dobre łowisko, szczególnie na zające.</br></br>
        Z upływem kolejnych lat Koło powiększało się, w końcu 1959 r. było już 62 członków. Część członków
        na zebraniu w dniu 26.04.1960 r. stała na stanowisku, że celowym jest podział Koła. Do nowo
        utworzonego Koła Łowieckiego nr 182 przeszło 22 kolegów, w Kole nr 106 pozostało 40 kolegów.
        Majątek Koła podzielony został na 2 części proporcjonalnie do liczby członków w każdym z kół. Nowo
        powstałemu kołu oddano obwód nr 209 (część Nadleśnictwa Czerniejewo i Nekla), zatrzymując obwód
        nr 208 (Września), nr 68 (Kąty) i nr 92 (Sieraków i Międzychód).</br></br>
        W 1962 r. na podstawie decyzji Ministra Leśnictwa i Przemysłu Drzewnego, obwód nr 68 (Kąty) został
        uznany jako hodowlany. Jako rekompensatę Koło otrzymało 2 obwody w Nadleśnictwie Kórnik:</br>
        obwód nr 237, później 113, a aktualnie 208, o powierzchni 5 270 ha,</br>
        obwód nr 238, później 114, dotychczas 209, o powierzchni 5 952 ha.</br></br>
        W 1973 r. mimo protestów Koła oba obwody kórnickie pomniejszono, tworząc obwód trzeci, który
        przydzielono Kołu Łowieckiemu w Śremie. Dalsze umniejszanie powierzchni obwodów kórnickich
        następowało na skutek rozbudowy wsi, osiedli, zakładania sadów, ogrodów itp.</br></br>
        W tym samym roku wraz z reorganizacją administracji państwowej (49 województw) zmieniono także
        numerację obwodów łowieckich, i kół łowieckich. Tak więc nasze Koło otrzymało do dziś obowiązujący
        numer 14.</p></div>
      </body>
  <script src="main.js"></script>
</html>